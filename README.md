matrix-lib
==========

Да се реализира библиотека, позволяваща извършване на определени операции с матрици.

Подробности

Реализацията на библиотеката трябва да отговаря на зададения по-долу интерфейс.
За да се ползва библиотеката, е необходим единствено следния ред код: import matrix.
Операциите в класовете symmetric_matrix, diagonal_matrix, orthogonal_matrix, които могат да бъдат реализирани по-ефективно, заради свойствата на съответния тип матрица, ще бъдат реализирани по-ефективно.

Интерфейс

Класове
class matrix — представлява каква да е матрица.
class symmetric_matrix — представлява само симетрични матрици.
class diagonal_matrix — представлява само диагонални матрици.
class orthogonal_matrix — представлява само ортогонални матрици.

Създаване

Описаните начини за създаване на инстанция на матрица важат за всички посочени по-горе класове.

matrix(m, n, *nums) конструира матрица от m реда и n стълба с числата, подадени като аргументи след m и n. При некоректни входни данни, хвърля ValueError или негов наследник. Това важи за всички методи, за които има смисъл да се хвърли това изключение при безсмислени входни данни. В противен случай, създава нова инстанция от съответния клас. Допуска се създаване на матрица само чрез задаване на m и n, което ще създаде единична матрица със съответната размерност. Минималната размерност е 1х1.

Операции

Ще се реализират операциите събиране и изваждане за кои да е инстанции на класовете матрици, посочени по-горе. Необходимо е размерността на матриците да съвпада. В противен случай, ще се хвърли ValueError или негов наследник.
Ще се реализира операцията умножение за всички инстанции на класовете матрици, посочени по-горе. Необходимото условие е матрицата отляво да има толкова колони, колкото реда има матрицата вдясно на умножението.
Ще се реализира операцията умножение на матрица със скалар (число). Размерността на матрицата не е от значение в случая.
Сравнение на матрици — две матрици са равни, ако са с еднаква размерност и ако всички техни елементи са равни.
__repr__ ще работи както се очаква. __str__ ще връща низ с m реда, като на всеки ред има n числа, разделени с "\t".
m.inverse(), m.inversed() — в първия случай, променя матрицата на място и връща self. Във втория случай, връща нова инстанция с обратна на текущата матрица.
m.transpose(), m.transposed() ще спазват същата логика като горните два метода, като изпълняват операцията „транспониране на матрица“.
m.determinant() - връща детерминантата на съответната матрица.
m.get(i, j), m.set(i, j, value) са своеобразни getter и setter на елемента, съответстващ на ред i, стълб j в дадената матрица. При некоректна стойност, се вдига ValueError или негов наследник. Пример за некоректна стойност е да се опита поставяне на ненулев елемент извън главния диагонал на диагонална матрица (инстанция на diagonal_matrix()).
Свойства

Посочените свойства са само за четене.

m.is_symmetric ще бъде True, ако инстанцията, на която се прилага, е симетрична матрица.
m.is_orthogonal ще бъде истина за ортогонални матрици (матрици, чиито обратни са равни на техните транспонирани).
m.is_diagonal е истина за диагонални матрици (имащи ненулеви елементи само по главния диагонал).
m.m ще отговаря на броя на редовете на текущата матрица.
m.n ще отговаря на броя на стълбовете й.

Сериализация

stream_in(fp) зарежда матрица от потока fp и връща нова нейна инстанция.
stream_out(fp, m) запазва матрица във потока fp така, че тя после да може да бъде прочетена от steram_in().
Посoчените методи за сериализация ще работят така, че в един файл (поток) да могат да бъдат сериализирани повече от една матрици. stream_in() ще връща нови инстанции на матрици, докато такива могат да се прочетат от съответни поток, да връща None при достигане края на потока и да хвърлят ValueError или наследник при безсмислени входни данни.


Цел за втория milestone

1. Да се реализира интерфейса на класовете представящи различните видове матрици.
2. Да се имплементират някои от методите на тези класове.
3. Да се напишат малко тестове за имплементираните методи.
 
